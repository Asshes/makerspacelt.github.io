---
layout: susitikimas
title: 2013 rugpjūčio 13 d.
---
Susirinkom kaip niekad gausiai. Buvo AlinaC, TomasD, AntanasU, MykolasK, DariusV, MantasK, TomasM, RimantasV, KarolisG ir dar buvo LinaT tik, gaila, trumpam.

Papasakojau kokių gėrybių radau, pasiūliau porą mažų projektėlių:

* Kažkokiu būdu suvaldyti radio ryšiu (433MHz) valdomas rozetes. Yra trys vienetai, bet žinau kur galima rasti daugiau, o ir panaudojimas labai platus.
* Panaudoti beveik veikiantį laminatorių, naudotą moksleivio pažymėjimams laminuoti, PCB gamybai. Tam reikia pridėti jam smegenų (gal arduino?), kad galima būtų reguliuoti temperatūrą. PCB reikalinga apie 180 °C temperatūra.

Plačiau pakalbėjom apie MantoK ir TomoM projektą „interaktyvus dengtinės butelis“, kuris eigoje pakeitė pavadinimą ir tapo „interaktyvi alaus bačka su protingais bokalais“ ;)

Sutarėm, kad TomasD ir AntanasU bendrom jėgom kaip nors suorganizuos kažkokį arduino, kurį galima bus naudoti space'o projektams.

Taip pat šiandien susirašėme į sąrašą. Gavosi aštuonios galvos, nes LinaT pabėgo ankščiau.

Pranešiau, kad girdėjau gandus jog egzistuoja apie 20 lt/mėn mokestis už elektrą, vandenį ir kitus patogumus, ko pasekoje nusprendėme, kad reikia susimesti. Sekantį kartą gal taip ir padarysim.

Pašnekėjom dar apie CNC staklių gamybą, sutarėm ryt apžiūrėti medžiagas „Litagroj“.

Taip pat pašnekėjom, kad metalo tekinimo staklės – labai geras daiktas, ir, kad reiktų ant jų susimesti, nes panašu, kad dauguma turi ką su jomis veikti.